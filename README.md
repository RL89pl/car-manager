### Car Manager
Projekt na blogu: [Car Manager](https://rl89pl.github.io/pl/posts/car_manager/)

Kiedyś używałem aplikacji do kontrolowania budżetu związanej z użytkowaniem auta. Bardzo praktyczne aplikacje pozwalały mi na zapisywanie przebytych tras i tankowań, dzięki czemu wiedziałem jakie koszty ponoszę miesięcznie. 

Niestety, aplikacje których używałem posiadają również wady. 
Gdy przez ok rok nie używałem aplikacji i do niej powróciłem, po wprowadzeniu danych odnośnie tankowania, wskazywało błędne dane w postaci 10 000 km do następnego tankowania, etc.

Postanowiłem stworzyć własną aplikację tego typu dla własnego użytku. 
Wpierw będzie to skrypt obsługujący bazę danych, następnie aplikacja desktopowa, która będzie korzystać z danych z Django rest framework, a na koniec aplikacja mobilna.

Mógłbym od razu przejść do tworzenia API, by cały proces tworzenia bazy danych przeszedł niemalże automatycznie, lecz dla ćwiczeń to idealne rozwiązanie.
